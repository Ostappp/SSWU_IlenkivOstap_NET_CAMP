Завдання 10.

Задача 1.
Потрібно реалізувати алгоритм, який здійснює первинну валідацію
платіжних карток. Завдання полягає у перевірці, чи кредитна або дебетова
картка має допустимий номер у світових платіжних системах. Якщо номер
картки є коректним, то встановити тип картки: American Express, MasterCard,
Visa. Зауважимо, що • American Express використовує номери із 15
десяткових цифр, які починаються з 34 чи 37; • MasterCard має номери з 16
цифр, а також 51, 52, 53, 54 чи 55 на початку номера (взагалі кажучи, вони
можуть починатись і з інших цифр, але ми ігноруємо це в нашій задачі); • Visa
може мати 13 або 16 цифр у номері, який розпочинається з 4. Не кожна
послідовність з 15 цифр, яка розпочинається з 34, буде допустимим номером
картки American Express. Це стосується усіх платіжних систем. Номери
карток мають вбудовану в них контрольну суму, яку можна обчислити за
алгоритмом Луна. Контрольна сума дозволяє комп'ютеру знаходити помилки
у номерах карток без звернення до бази даних, зменшивши навантаження на
банківські процесингові центри. Запит до бази даних відбувається лише після
перевірки контрольної суми.
Алгоритм Луна • На вході маємо рядок, символи якого є цифрами 0, 1, 2, ... , 9.
Далі ці символи називатимемо просто цифрами. • Підкреслюємо цифри через
одну, рухаючись з кінця рядка до його початку. Першою підкресленою цифрою
є друга з кінця. • Множимо усі підкреслені цифри на 2. Взагалі кажучи,
отримуємо двоцифрові числа. • Замість двоцифрового числа записуємо у
відповідну позицію суму його цифр, яка завжди буде меншою 9. • Повертаємо
перетворені підкреслені цифри в номер і сумуємо тепер уже всі його цифри. •
Якщо отримана сума закінчується нулем, то номер пройшов первинну
перевірку.
Приклад. Перевіряємо, що картка 4003 7891 0020 5381 має правильний номер.
Номер картки 4 0 0 3 7 8 9 1 0 0 2 0 5 3 8 1

Виділені цифри 4 0 7 9 0 2 5 8
Подвоєння 8 0 14 18 0 4 10 16
Сума цифр 8 0 5 9 0 4 1 7
Повернення 8 0 0 3 5 8 9 1 0 0 4 0 1 3 7 1
Сума цифр S=8+0+0+3+5+8+9+1+0+0+4+0+1+3+7+1=50, S mod 10 = 0
Деталі реалізації коду.
Вхід: рядок символів. В коді головної програми треба записати такі рядки
(дослівно):
# American Express # card_number = “378282246310005”
# MasterCard # card_number = “5555555555554444”
Задача 2.
Припустимо, у нас є система інтернет-магазину, яка має різні класи для
представлення товарів, таких як продукти, електроніка і одяг. Ми хочемо
реалізувати функціональність для розрахунку вартості доставки для кожного
продукту в залежності від його ваги і розміру, але у кожного типу товару
можуть бути враховані ще додаткові свої нюанси. Наприклад, для продукту у
вартість доставки буде входити терміновість для продуктів, що швидко
псуються. Для електроніки слід врахувати, що можлива надбавка в
фіксованому відсотку від ціни за перевищення стандарних габаритів.
Розв’язати задачу, використовуючи шаблон Відвідувач.

Термін виконання до 5.06.